32 summum sssculvm [Λευ. 1242.

Fridericus, etc., populo Messanensi, etc. Quia inter ceteros regni
nostri fideles speciali prerogativa populum semper dileximus Messa-
nensem‚ idcirco et de prosperis eventibus nostris hilares vos esse cu·
pimus et de sinistris ita condecet contristari. Nam celestis altitudo
consilii, cujus occulta judicia colligere nemo potest, eo quod admiranti
vere prophetica sint abyssus nec etiam valeant a mortalibus arte qualibet
immutari, nos in uno membrorum persone nostre potissimo lanceavit
medullitus, dum februarii mensis die X⁰ nostrum primogenitum illus-
trem Sicilie regem Henricum de vite medio, proh dolor! evocavit. Quis
posset rivulos lacrymarum singultuosos restringere tanti filii pruden-
tiam ad memoriam revocando? Queve lingua, que facundia tam gloriosi
regis audaciam compilaret? Aut quis suam ¹posset calamus describere
largitatem? Heu me, inquam, fili mi, beu me, quem vereri tenebatur
quilibet inimicus, dilectus ab omnibus, terre gaudium universe (l ). Si
vero motu naturali paterno jure majestas nostra pro tam benigni amis·
sione fflii ad lacrymas se dissolvat, multo fortius vos, regnicole, tanto
domino viduati. Sit ergo planctus iste communis in omnem terram, et
fines orbis terre hujus lamenti dolor perveniat, quia tanti majestas
principis multorum deposcit lacrymas, que multis clypeus defensionis
fuerat et salutis. Cessarent lacryme et singultuosa cessarent emissa sus-
piria de profundiS, sed longos derivant in rivulos ubi doloris immensitas
semper pullulat et excrescit. Luxit namque David filium suum Absa-
lonem, et patriarcba Jacob suum Ioseph filium lamentis variiS, prout
legimus, deploravit.

——-—-——------—-----.-- -- ἶ.-.--, -ῐ->-.,-., ,ff ᾖ ,-. 7 <-.7- ,Η .--γ -Α-- .-- - --,4-ἶ,.,.,, ...-

 

 

(t) Quum haec epistola rerum veritati contraria omuino a praecedentibus discrepet, tum
forma, tum sensu, nonnulli doctiores inter quos praecipue Staelinus, eam ad exemplar rbe-
torici styli pro scolaribus conlectam fuisse dijudicaverunt. si quis vero animadverterit ad
Siculos fuisse missam de morte Siciliae regis, cujus nomen et titulum in publicis instrumentis
Fridericus servari jusserat, minus forsitan mirabitur quod notarius imperialis his laudativis
verbis utinen dubitaverit. ct. quid supra disseruimus, Introduction, partie diplomatiquo, p. tv.

