60 minume! summm [Arm. 1242.

cursus aquarum plantata sunt ligna scientie, pastoris solatio careat, et
que viam prebere tenetur aliis, penitus oberrans in invi0, cogatur
addiscere que facere debuit et docere. Sane contra naturalis ordinis
, tramites mira res agitur, dum revolutas undique aquas abyssus dene·
gat, quas virtutum ariditaS, ut credimus, jam siccavit, dum Petri navi-
cula, quam cupiditatis flamma voravit in girum, nautarum culpa presi-
dentium, procellis intumescentibus conquassatur; dum mater Ecclesia,
que in Petro, immo in petra posuit fundamentum, viro privata proprio,
remansit ut indigena viduata. Ecce siquidem perdente Christo vicarium,
princeps Apostolorum perdidit successorem et pastorali regimine grex
dominicus est privatus. Sed cardinales, Ecclesie cardines et columne,
quos diminutio capitis eclipsavit, quales ceteris venie impetratores
existitis, qui si veritas sub modio non celatur, non sufficitis ad vindic-
tam (a)? Quales semitas ostenditis errantibuS, qui a directionis gressibus
deviatis? Sedentes enim ut colubri, non que sursum sunt sapitis, sed
que ante oculos sita sunt, mundana, non spiritualia intuentibus provi-
detis. Sitit enim quilibet presulatum et papalem esurit apicem, prout
voluntas dictat arbitrii et merita non subserviunt rationi, quorum vultus
invidie maculis sic et livore cupiditatis obducitur , quod neuter
vivere velit alterum, nedum pontificatus fastigio suspicere decoratum.
Movetur igitur, movetur et merito nostre maJestatis industria, et tanto
fortius doloris aculeo pungimur, quanto propius pre cunctis gentibus et
mundi principibus Romane Ecclesie imperium vicinatur. Cesset itaque,
cesset materia factionum, cesset inter vos innata dissensio, non vos
seducat angelus tenebrarum, qui sepe in lucis angelum se transformat
et unitatem gregis disrumpere consuevit; sed pax et justitia, que velut
due sorores se invicem amplexantur, in cardinalium collegio vendicent
sibi locum, et invocata clementia illius, cujus esta coelo summo egressio,
ad electionem novi pontificis unanimiter procedenteS, nobis et mundo
presulem eligatis. Ubi (b) divinus intuitus vos invitet et pondera subeant

(a) In impresso legitur ε existitis, veritatem ipsam cum opprimitis ac vosmetipsos
vindicetis. Quod sensu omnino caret.
(b) Sic ln omnibus3 legendum tamen utinam arbitramur.

