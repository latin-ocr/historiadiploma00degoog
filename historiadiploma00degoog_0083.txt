Iunior. 1.] HISTORIA mPLOMA'rIcA. 69

considerant, sed quod volunt. Speciale commodum generali proponunt
et minus debite utilitatem preferunt honestati. Quomodo igitur regent
alios qui seipsos regere non noverunt, qui inimicis prosunt et amicos
ledunt et sibi nihil peragunt ad profectum? Consueverat quidem olim
Romana curia honestate fulgere, scientia, moribus et virtute, nec for-
tune minis aliquatenus expergisci : quia sibi firmius in virtute quam
in casu presidium collocavit. Nunc vero eos ell'era conterunt quos pro-
spera extulerunt; et dici potest non curia sed cura, marcam desiderans
plus quam Marcum , dum Salmonem legens despicit Salomonem. An
Cesaris tyrannidem pertimescunt? Sed hominem timere non debet cui
Dominus est adjutor. Sunt ¹enim (Ρ) (a) quidam principes temporales
quibus quod libet licet, quod licet possunt, quod possunt audent, quod
audent faciunt ι alumnis molestum videri non dehet, si fortitudinis cly-
peum non contemnunt; est enim fortitudo considerata periculorum sus-
ceptio perpessioque laborum. Et quia est de fortitudine satis dictum,
nunc de¹ prudentia subjungatur, que adeo utilis, immo necessaria est
prelatis quod sine illa sue dignitatis gloriam non merentur. Verumtamen
preterire non libet quod prudentia est ad malum, quando qui honorem
desiderant onus vitant, preesse desiderant, profectum negligunt subdi-
torum, sollicitudinem fugiunt et laborem, intendunt somno et libidini, et
ludis et epulis delectantur. Tales utique pastores, non pastores sed lupi
impiissimi dici possunt, quorum perfidia sancta Mater Ecclesia concul-
catur, fldes conteritur, spes subtrahitur et charitas radicitus extirpatur.
Vos igitur qui columne remansistis ecclesiastice firmitatis, animadver-
sione respicite diligenti, si alicujus gratia , odio vel timore postponenda
facitis vel postponitis facienda, nec pro tuenda ecclesiastica libertate de
Francorum subsidio dubitetis, quia regnum, personas et pecunias vestre
committimus potestati. Non enim timemus alicujus principis sive odium
dici oporteat sive fraudem, quem nescimus quo nomine appellemus cum
rex esse postulet et sacerdos (l). Ceterum cum jus regnum in eamdem

(a) In libro n.

———-----..-——·0

 

 

(⁴) Notandum ε nempe ad Fridericum verisimiliter alluditur.

