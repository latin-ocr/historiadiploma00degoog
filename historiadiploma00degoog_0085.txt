lxmcr. 1.] HISTORIA DIPLOMATICA. 71

emittentes sagittas, turpiter in die belli conversi retrorsum. Ad vos est
boc verbum, filii Belial, dispersionis oves. Ad vos est hoc verbum, ani·
malia capita non habentia, magni judicis adsessores, Ad vos est hoc
verbum cardinales obliquati, quibus male voluit orbis. Ad vos est hoc

verbum, pro quibus totus mundus prorumpens in verba, obloquitur. Non ¹

ego possum loqui, quin obloquar, quia de mundo sum , licet immundus,
propter quod oportet me sentire cum mundo, tanquam pars suo toti, nec
dissona, nec adversa scribenti (a). Itaque attendite de dura et inepta
materia, rudem epistolam exordii dignitate privatam. Nam lingua mea
velocitate compulsa, prius prorupit in verba, quam concipiens ei spi-
ritus delegasset, et sic superioris non expectato imperio minus plene con-
cepta edere festinavit. Habet enim animus perturbatus , quod plerumque
sermonem incontinuum parit, aliquando et abortivum. Communis namque
animorum existit conceptio et sermo vulgaris, quod non mediator Dei et
hominum, Jesus ChristuS, de summo coelo, qui venit ponere pacem in
fluibus terre, Apostolorum magister et dominus , sed divisus in se
SathanaS, princeps aquilonariuS, sit in medio vestrum , tanquam quibus
ministrat ille persuasor discordie , mendacii pater , et spiritus tene-
brosus, qui posuit linguas vestras in divisiones, et in pluralitatis arti-
'culos vestram disgregare compulit unitatem, dum nec vobis nec mundo
consulitis, qui tot periculis propulsatur ε et Petri navicula, que per maris
altitudinem ventorum flatibus rapitur, remis et remige destituta, non est
aliquatenus vobis cure. Que quamvis in se submersionem non timeat, in
suis tamen multa et varia patitur naufragiatempestatum. Sane si diligenter
attenderetis qualiter nationes et genteS, quas judicare soletiS, contra vos
derisorie movent capita sua, in se unusquisque palleret, et ad tam publi-
cum et detestabile opprobrium propulsandum non invenire posset neces·
sarium argumentum; quia dum quilibet vestrum adspirat ad cathedram,
unus non consentit in alium , et dum alter in alterum non consentit, nullus
erigitur, et dum nullus erigitur, cathedralis dignitas evanescit, et sic ex
disconvenientia vestra conveniens Ecclesie status confunditur, et fidei

(a) ln codice scribentis, neque meliuS.

