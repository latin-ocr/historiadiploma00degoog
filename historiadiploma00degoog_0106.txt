92 FRIDERICI sEchnl [Arm. 1243.

generis humani dissentionibus habemuS, nos cohibuit et detinuit et
christiane reipublice publicum commodum privati nostri commodi cau·
sam superavit, cum pro dicti episcopi Prenestini absolutione et libera·
tione non dubitemus quin Ecclesie Dei pastoris sui solatio destitute de
optimo pastore nobis et imperio non ingrato deligendo curam gerent.
Quod preter omnium opinionem et multorum consilium et mentem, inter
omnia que a nobis maxime desiderantur tanquam pacis et quietis cupi·
dissimiS‚ jucundissimum contingeret. Nec nobis hoc indiguum ullo pacto
vel inutile credimus si cum nostra matre Ecclesia pacis maxime cupidos
nos esse asserimus et concordie fatemur esse emulatores, cujus affectatores
esse reges et principes frequenter simulare solent dum inter se conten·
dunt. Compatimur nos preterea orbis laboribus et calamitatibus quo·
dammodo ruinam minantis propter universorum dissensiones et dissidia.
Compatimur navicule Petri que propter frigefactam hominum fidem et
propter ferventem hereticorum iniquitatem maris et undarum furore et
impetu agitata conteritur et submergitur. Nec miretur vestra celsitudo
si me curatorem videlicet Ecclesie ‚ si me precipuum filium matris vidue
ejusdem matris suspiria ex imo emissa pectore emollierunt, ut depositis
juribus quibus fortasse huma'na prudentia mentem adhibuisset, et matri
filium et fratrem fratribuS, precipue vero pro tanti commodi spe ‚ absol·
vere et dimittere decreverim. Quis enim in tantorum malorum conside·
ratione, quis in spe tanti futuri gaudii propter detentionem vel absolu·
tionem et dimissionem unius cujusvis persone, quantumvis conspicue,
posset cor suum obdurare, precipue vero quia ab omnibus et singulis
cardinalibus quiin urbe Roma et in simplicitate et puritate commorantur,
firma et infallibilis spes sit nobis pollicita quod restituto fratre et socio
suo collegio, salutaris nobis et universo orbi et desiderabilis erit de
magno sacerdote diligendo deliberatiO. Faxit Deus ut quemadmodum
non solum in liberatione predicti magistri oddonis, verum etiam aliorum
quos serenitas nostra indubitata compassione absolvit, alacres nos pre-
buimus ‚ ita etiam nos a nostro desiderio non frustremur neque fidei
publice integritas et religio quam ex hujusmodi patrum constantia
animo concepimus, profanetur ullo pacto.

