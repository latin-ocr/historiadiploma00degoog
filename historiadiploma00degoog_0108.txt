94 ramnum! sncuNm [Arm. 1243.

absolverunt, qui continuerunt severe justitie gladios etiam in dampnatos,
quilibet tamen illorum vel duxit noxium impotentem absolvere, vel
finem imposuit per veniam quam indulsit. Sed quod nos adhuc durante
discordia, tantum membrum Ecclesie, tanti consilii virum et vere pru-
dentem, nostris processibus obicem, sicut omnibus sperabatur sed nos
[non] omnino credimus, gratis exponere deberemus, nec preteritorum
exempla suggesserant nec cautela presentium suadebat. Sed tamen instan-
tia considerationum variarum flexit rigorem justitie pietas, iracundie nostre
motum generalis dissidii compassio tenuit et singulare dispendium nos-
trum totius reipublice christianorum utilitas superavit, utpote cum de
liberatione episcopi nominati indubitata nobis fiducia preberetur quod
viduato dudum Ecclesie de pastore pacifico nobis et imperio non ingrato
debeat provideri. Nec nos indecens credimus aut nocivum si cum Ecclesia
matre nostra pacis avidos nos esse describimus et zelatores concordie
profitemur, cujus officium dissimulare aliquando consueverunt reges et
principes insimul confligentes. Compatimur nempe laboribus seculi in
ruina quodammodo propter generales discordias constituti; compatimur
Petri navicule que per tabescentem hominum fidem et fervidam hereti·
corum nequitiam perturbatione maris et fluctuum laceratur. Igitur regia
magnificentia non miretur nec aliorum audientium universitas stupe·
fiat, si Romani principis viscera tot et tanta pericula commoverunt, si
patronum universalis Ecclesie, si filium specialem vidue matris suspiria
medullitus conturbarunt, ut 'rationibus relegatis quas forsitan mundi
sagacitas attendisset, matri filium et fratrem fratribus presertim pro tanti
boni fiducia decreverimus liberandum. Quis enim tantorum considera·
tione malorum, quis in spe tante letitie per detentionem aut liberationem
unius quantumvis persone spectabilis animum obdurasset, presertim
cum per omnes et singulos fratres tam in Urbe quam in agris morantes
spes nobis stabilis sit oblata quod socio et fratre suo collegio restituto,
continuo nobis et orbi deberent de desiderato pontifice salubriter provi·
dere? Utinam in eo sicut in liberatione magistri Ottonis Sancti Nicolai in
carcere Tulliano venerabilis cardinalis, necnon in aliis quos propterea
nostra serenitas compassione probabili liberavit, nec vota nostra frus·

