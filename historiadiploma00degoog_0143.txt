Immo-r. 2.] HISTORIA DIPLOMATICA. 129

verbii locus adveniat, et utinam non supersit ε Dum herba crescit equus
moritur, et dum fugans canis mingit fugiens lepus evasit. Dolemus au·
tem de prefato comite, sed de vobis non minuS, qui ad consilium ejus
adestis, quod ea que ad imperii spectant honorem, sibi non suggeritis
ut debetiS. Ad quid ergo venistis si non succurritis provincie , atque
nobis etiam qui perimus? Laudabilius fuisset vobis in Apulia quam in
Thuscia ducere in solatio dies vestros, Sola enim ante adventum ves-
trum civitas viterbiensis fuerat ab imperiali fide subversa; sed postquam ’
venistiS, eversa est pars maxima regionis. Dudum enim homines de
vestro succursu spem et fiduciam habuerunt et steterunt in fide; sed
postquam viderunt vos desides et paventeS, ac vires ad eorum auxilium
non extendere quas habetis, a fide protinus recesserunt. Ο quam vobis
et nobis pro vobis dolendum est, quod pusillanimitas sacerdotum tantas
vires vestras sine prelio sic enervatl Sane honorem imperialem et glo-
riam vestri nominis minoratiS, quia dum vix ducentos milites tales ⁸quales
habeat cardinalis, vos cum mille quingentorum militum comitiva, ei non
resistitis provinciam occupanti, nec nobis ad quorum confusionem·
intendit, succurrere festinatis, Quod si de provincia non est cura vobis,
de nobis tamen curare debetiS, quia caro de carne vestra et os de ossi-
bus vestris sumus. Numquid nescitis quod propter vias subterraneas
quas fecerunt rebelles, major pars castri Viterbii de hora in horam rui-
tura speratur, et nos inspicimus ex hoc loci posse accidere captionem.
Numquid nunc nostram penuriam ignoratis? cunctis nunc comestibilibus
jam consumptiS, muli et equi clavas sentiunt propter escas. Numquid
non scripsimus quod aqua fontium suis meatibus extorta, nobis tantum
tres putei remanserunt in castro, prebentes aquam et hominibus et
jumentis; et unus ex eis per fossuras absconditas a rebellibus est in-
fectus? Numquid notum non fecimus vobis quod non solum viri, ‘sed
etiam domine castri iis diebus et noctibus non quiescunt insultibus et
impugnationibus hostium lacessite? Verum quanquam ad invocandum
vestrum auxilium et succursum multas vacuas preces effuderimus et
fundamus, ad nostram tamen excusationem , vos adhuc vice ista ex

imperiali parte instantissime requirimus, sub fide et sacramento quo im·
1. 17

