Ixmcr. 2.] HISTORIA DIPLOMATICA. 173

ter et devote servabit. Super captione prelatorum in primis omnia ea
que ad eum pervenerunt de his que capta sunt in galeis vel apud eum
poterunt inveniri, integre restituet et restitui faciet. De reliquo volen-
tibus damna passis juxta mandatum domini pape de cujus benignitate
confidit , satisfaciet. Faciet etiam in satisfactionem hujus offense et
ob honorem Dei hospitalia et ecclesias ad dispositionem domini pape
quot et ubi et sicut viderit expedire, et predicta loca dotabit, sicut do-
minus papa mandabit. Super predictis et super aliis omnibus articuliS,
injuriiS, damnis et offensis ante et post discordiam et latam sententiam
ecclesiis et personis ecclesiasticis illatis pro quibus excommunicatus est,
J'urabit precise stare mandatis domini pape, salva tamen sint ei honores
et jura quoad conservationem integram sine aliqua diminutione imperii
et regnorum suorum. Et licet pro predictis offensis satis oblatum esse
credamuS, nihilominus tamen ad satisfactionem et securitatem tam pre-
cedentium quam sequentium capitulorum et ad majora devotionis indicia
demonstranda, dominus imperator stabit consilio et ordinationi tracta-
torum, scilicet dominorum Ostiensis episcopi, Stephani, Egidii et Ottonis
cardinalium, qui excepta persona domini nostri (a) supplebunt in satisfac-
tione et securitate quod viderint esse supplendum, ita tamen quod nihil
facient sine consilio et mandato domini pape3 et predictis salviS, de satis-
factione et securitate predicti tractatores facient quod de consilio fratrum
dominus papa faciendum decreverit. Super adherentibus autem Ecclesie
ita dicimus quod omnibus his qui post ortam discordiam Ecclesie adhe-
serunt undecunque sint, ex nunc plene omnis remittatur offensa tam
ante discordiam quam post, sive occasione Ecclesie sive alia, commissa.
Et omnia banna et sententias contra eos latas-revocabit. Et si quas
donationes vel contractus vel obligationes ei fecissent (b) post latam
sententiam vel postquam adheserunt Ecclesie, relaxabit, possessionibus
eorum, juribus et honoribus suis eis integre restitutiS, etiam si aliis sint
concessa. Super aliis autem qui ante ortam discordiam rebelles domino
imperatori fuerunt et erant tunc in bello cum eo, ita dicimus quod

(a) Ap. Matt. Paris et Pertz additur domini nostri papae, male.
(b) Sic ε legendum tamen, ut credimus ε eis [contrarias] fecisset.

