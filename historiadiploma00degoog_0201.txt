lumcr. 2.] HISTORIA DIPLOMATch. 187

animus noster cogitarit contra vos et fratres vestros ad presens (l) a qui-
bus [non] separatur exaltatio nostri status, corda Romanorum accendere
aut vobis in Urbe discordiam suscitare. Ha Deus! quomodo tantum nephas
ille magister fallacie, fraudis faber, in animo suo creare potuit, quo-
modo in actum transferre? Ο quantum nobis exuberat ex hujusmodi dolo
dolor qui firma mente proponimus et votum vovemus vobis, domine
sancte pater, nedum pungere vos taliter, sed potenter exponere vires
nostraS, ymo et ossa cum medullis exponere pro servitiis vestris et Ecclesie
sancte Deil Quis enim nisi mentis inops impugnationis turrem in eos eri-
gere conaretur, quibus servire sitiret potius quam sevire? Non credatis
ergo , suppliciter quesumuS, non credatis pro Deo, domine , talem sagit-
tam de nostra pharetra processisse. ln hospitio vestri beati pectoris ubi
divino spiritu Sancte mentis in speculo debetis agnoscere rerum causa8,
veritatis lumen falsitatis nebula non extinguat. Abstergatis modo de vestro
corde rubiginem etde puro vestro consilio vestra conscientia non ledatur;
nam profecto qualis est descripta superiuS, talis fuerat substantia veri·
tatis et mendacium prorsus fictum est, licet fucis adulteris extiterit colora·
tum. Ad quod investigandum [ut] sollicite facimus et etiam expiandum,
vestram decet intendere sanctitatem, ut innocentia nostra vobis clarius
denudetur et falsitatis ejusdem artifex nequeat in malicia gloriari.

Innocentius papa concessionem medietatis Colisei cum palatio
exteriori et juribus ab Henrico et Jacobo Fragapanibus civibus

Romanis Friderico imperatori nuper factam revocat, et juramenta ε

eidem principi super hoc praestita relaxat.

(mid. Rufum„ Annal. eccles. ad ann. 12⁴4, S XIX, e registr. Epist. In-
noc. lv, lib. Ι, n⁰ 603. - Integra exhibetur e libro coplali coll. Laporte du
Theil, ap. biblioth. Cesar. Paris.)

(4) Ex hoc loco hanc epistolam paulo obscuriorem ad annum ⁴244 reponendam esee cen-
suimus.

Laterani ‚
16 aprilis.

