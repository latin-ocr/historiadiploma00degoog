lsmcr..2.] HISTORIA n1PLOMAT1cA. 229
Frederici avi nostri et nostro continentur, eis confirmare de nostra gratia

. dignaremur. Nos autem pro fide pura et devotione sincera quam iidem

fideles nostri ad maJestatis nostre personam et sacrum imperium habent,
pro gratis quoque servitiis que nobis et imperio exhibuerunt hactenus
fideliter et devote et que exhibere poterunt in antea gratiora, eorum sup-
plicationibus favorabiliter inclinati personas eorum cum omnibus bonis
suis que in presentiarum juste tenent et possident et in antea justo titulo
poterunt adipisci, sub nostra et imperii protectione recipimus speciali,
omnia que in privilegiis su pradictis imperatoris Frederici avi nostri et
nostro etiam continentur de imperialis preminentie gratia confirmantes.
Statuimus‘ itaque et imperiali sanctimus edicto, firmiter injungentes qua-
tinus nulla persona alta vel humiliS‚ ecclesiastica vel secularis, memoratos
fideles nostros et eorum heredes in fide et devotione nostra et imperii per-
sistentes contra presentis privilegii nostri tenorem ausu temerario inquie-
tare, molestare seu perturbare presumat. Quod qui presumpserit preter
indignationem nostri culminis quam incurret, quinquaginta libras auri op-
timi pro pena componat, medietatem scilicet camere nostre et reliquam
medietatem injuriam passis. Ad hujus itaque confirmationis nostre memo-
riam et robur perpetuo valiturum, presens privilegium fieri et sigillo ma-
jestatis nostre jussimus communiri.

Hujus rei testes sunt Riccardus comes Caserte, Pandulfus de Fasanella
sacri imperii in Tuscia vicarius generalis , Ubertus marchio Pelavicinus ,
Tegrimus Palatinus comes Tuscis , Taddeus comes Montis Feretri (a) et
Urbini, magister Petrus de Vinea magne curie nostre judex , Tepaldus
Franciscus, et alii quamplures,

Signum domini nostri Frederici Dei gratia invictissimi Romanorum im-
peratoris semper augusti, Jerusalem et Sicilie regis (Monoqramma).

Acta sunt hec anno dominice incarnationis millesimo ducentesimo qua-
dragesimo quarto, menso augusti, secunde indictionis, imperante domino
nostro Frederico Dei gratia invictissimo Romanorum imperatore semper
augusto, Jerusalem et Sicilie rege, imperii ejus anno vigesimo quarto,

(a) Quum littera F in originali non nitide sit aaran, legitur potius Montis Petri,-
quod sensu caret.

