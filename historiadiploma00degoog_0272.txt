258· rmusmct seculum [Aa. 1245. ’

ad Gregorium summum pontificem tunc temporis destinatos, alia nulla
prorsus ab eo conditione quesita nisi quod nos, filios nostros cum im-'
perio et regnis nostris honestis et debitis presidiis adjuvaret, qualiter
Lombardorum nostrorum rebellium obstinata protervitas jus et dominium
imperii Romani et nostrum prout tenetur agnosceret, ac· nobis ipsorum
societate, quin potius conspiratione cassata, predicti rebelles, quemad-
modum nobis et aliis terre regibus et principibus subditi nostri deser·
viunt, redditis nostris et imperii juribus, subjacerent. Deinde cum ex
circumstanciis negotiorum et temporum ista que noviter contigerunt
timenda nobis occurrerent, quanquam forent ex negata mortalibus scien-
tia ⁶futurorum ignota, cum eo se malitia temporis dilatavit ut ad discri-
men italicum summus Ecclesie pontifex contra nes pontificatus adjungi
consortium pateretur, obeunte Gregorio summo pontifice, autore (a)
tunc temporis ipsius dissentionis et causa, istoque qui presidet ad summi
pontificatus apicem substituto, longe majora quam prius per nuntios
nostros obtulimus queque nunquam credere debuit aliquis respuenda:
videlicet quod totum transmarinum· negotium necnon et imminentem
Tartar-icam tempestatem ac imperii constantinopolitani discrimen, de
Domini nostri Jesu Christi victoriosi regis omnipotentia confidentes, hu·
meris nostris imponere spondebamus, prout premissa magnificentie nos·
tre legatio vobis et ceteris regibus et principibus patefecit. Ο quantum
cum tempore profuisset ad communis cause salutem oblatum nostre
devotionis antidotum, dum sanabilis erat infirmitaS, priusquam adverse
fortune secundus ictus accederet qui dolorem prioris vulneris duplicaret,
accepisse! Nec tamen sic desperationi vel morti relinquendum negotium
arbitramur quin possit et debeat de remediis cogitari. Nec nos a tam
salubri consilio potentie nostre partes abducimus, imo tanto libentius
pollicemur quanto ad radicem arboris securi Jam posita, nostrum et
omnium orthodoxe fidei principum auxilium necessarium opponere esti-
mamuS, dum tamen, pacata nobis ltalia, rebus et juribusque proximi
parentes nostri tam in imperio quam in regno pacifice tenuerunt, nobis

(a) In impressis autoritate.

