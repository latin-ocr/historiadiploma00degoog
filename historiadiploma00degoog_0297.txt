lanta. 3.] HISTORIA mPLOMATmA. 283

castri admodum speciose, honis omnibus confiscatis, Et similia in reli-
quis terris Ecclesia . . . . agere adhuc in junio Plutonis Cyclopes non
destiterunt . . . . . . . . ‚s ς . . . Nunc in lateribus aquilonis apud
Veronam vult ponere sedem concilii, similisque fieri vicario Altissimi ut
suis conciliabulis dissolvat, si poterit, concilium ecclesiasticum sacro-
sanctum. Videte, patres conscripti, videte si tante crudelitatis indefessus
minister et artifex est pacis filius, ut super ipsum pax Ecclesie requiescat.
. . . Unde idem quasi typicus prenuntius Antechristi , non permittit
quemquam non sibi subjectum per suam ditionem transire aut emere seu
vendere ni gestet in dextera caracterem et nervum nominis ejus, quin
spolietur, capiatur, incarceretur, mutiletur et ad ultimum occidatur. . .
..... confederatus est cum Soldanis a quibus cum gaudio post re-
cens christianorum excidium grandia suscepit exenia, per quos etiam
tanta strages in Terra Sancta de populo Dei de suo per nefas ut vulgatur
imperio est patrata. Civitatem maximam Agarenorum fecit in regno, ex
quihus copiosam semper multitudinem secum ducit, ad prophanandum
sancta, christianos necandos et eorum impune uxores et filias violandas.
Cum ergo iste Samson fortis in malum nec triplici nec septemplici possit
funiculo retineri ni radantur crines verticis impiorum , jamjam ita sibi
Ecclesia provideat in hoc facto, ne fictio dolosa ipsam decipiat, quia
sicut decipula plena est avibus, sic ipse ac aliqui ejus domestici pleni
dolo. Numquid circumscripta in ruinam Ecclesia qualibet infamia et pec-
cato valeret (a), si obligaret se ipsum quod denuo a regno caderet ac im·
perio ipso facto et recideret iterum in excommunicationem et perjurium,
si se unquam de cetero contra Ecclesiam erigeret i'n clavium vel sacra· .
mentorum contemptum et si alia que promiserit non servarit, et nisi res-
titutis terris Ecclesiamm et omnibus que abstulit et refusis (sic) dampnis
que intulit captivisque omnibus liberatiS, transfretaret ad reparandum
Terre Sancte tantum excidium quod commisit, non regressurus exinde
per triennium nisi de licentia Sedis Apostolice speciali3 datis insuper
fidejussoribus regibus et principibus qui litteris et juramento firmarent
(a) Forsitan legendum vomet.

