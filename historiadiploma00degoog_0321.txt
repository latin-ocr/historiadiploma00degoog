luntcr. 3.] HISTORIA DIPLOMATICA. 307

trahat futurorum, noverint quos scire fuerit oportunum quod cum causa
que inter venerabilem dominum Iohannem (a) Lausanensem electum
ejusque capitulum ex una et religiosos viros G. preceptorem et fratres
domus hospitalis Sancte Marie Theutonicorum ex parte altera vertebatur,
super ecclesia Chunicensi cum capellis et rebus aliis spectantibus ad eam-
dem, coram judicibus a Sede Apostolica delegatis fuisset diutius ventilata,
tandem post varias altercationes in nos tres compromissum fuit, de co·
muni partium voluntate se sub pena ducentarum marcarum sponden-
tium decisionem nostram quoad omnia que premissa sunt observare.
Nos itaque consideratis periculis animarum necnon partium laboribus et
sumptuosis expensis , inter eos amicabilem compositionem facere cu-
pienteS, innomine sancte et individue Trinitatis arbitrari curavimus in
hunc modum, ut fratres predicti Chunicensem ecclesiam cum omnibus
attinentiis suis de cetero pacifice possideant et quiete, sic tamen ut sa-
cerdos a fratribus ad eamdem ecclesiam presentatus et ab episcopo ca-
nonice institutus cum ecclesia Chunicensi et ejus appenditiis, quemadmo-
dum alie parochiales ecclesie, Lausanensi episcopo perpetuo sit subjectus;
nihilominus hoc adjecto ut episcopus prelibatus qui tunc pro tempore
fuerit, nec in Berna nec in alio Chunicensis ecclesie territorio vel etiam
parochia, quantumin eo fuerit, aliquam ecclesiam in fratrum prejudicium
de novo construi patiatur. Verumtamen sorores etpresbyteri de Capella
residentes in nemore juxta Bernam nullum omnino de cetero respectum
habeant ad ecclesiam Chunicensem, sub gubernatione solius dumtaxat
episcopi permanentes. Ceterum quoniaml'quartam decimarum ac quedam
alia memoratus electus ad se pertinere dicebat in ecclesia suprascripta,
nos eidem suisque successoribus a fratribus sepefatis in recompensa·
tionem omnium predictorum argenti viginti marcas et unam, non ex par-
tium pactione, sed de voluntate et conscientia earumdem et ex nostra
potius ordinatione, annuatim jussimus exhiberi, singulis annis duobus
terminis persolvendas; sic videlicet ut in festo sancti Galli medietas una
et infra octavam Pentecostes altera persolvatur plebano de Aventica vel

(a) Scilicet de Cossonay.

