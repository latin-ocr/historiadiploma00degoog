322 , vammum SECUNDI [Ant. 1245.

Apostolice Sedis legato, felicis recordationis Innocentio pape predeces-
sori nostro et successoribus ejus Ecclesieque Romane pro concessione
regni Scicilie ab eadem Ecclesia sibi facta, fidelitatis prestitit juramentum,
et, sicut dicitur, illud idem, postquam ad eandem dignitatem electus
extitit et venit ad Urbem, coram eodem Innocentio suisque fratribus car·
dinalibus et aliis multis presentibus ligium hominium in ejus faciens
manibus innovavit. Deinde cum in Alamania esset, eidem Innocentio et
ipso defuncto , bone memorie Honorio pape predecessori nostro et ejus
successoribus ac ipsi Ecclesie Romane, presentibus imperii principibus
atque nobilibus, juravit honores, jura et possessiones Romane [Ecclesie]
pro posse suo servare ac protegere bona fide , et quodcumque ad manus
suas pervenerit sine difficultate procuraret restituere, nominatis expres·
sim dictis possessionibus in hujusmodi juramento, quod postmodum
confirmavit coronam imperii J'am adeptus. Sed horum trium juramento-
rum temerarius extitit violator, non sine proditionis nota et lese crimine
majestatis. Nam contra prefatum predecessorem Gregorium et fratres
suos comminatorias litteras eisdem fratribus destinare ac dictum Grego-
rium apud fratres suos, sicut apparet per litteras ab eodem tunc directas
eisdem, et etiam prout fertur per universum fere orbem terrarum, mul-
tipliciter diffamare presumpsit, ac venerabilem fratrem, Ο. Portuensem,
tunc Sancti Nicholai in carcere Tulliano diaconum cardinalem, et bone
memorie J. Prenestinum episcopos, Apostolice Sedis legatos, nobilia et
magna Ecclesie Romane membra, personaliter capi fecit et bonis omni·
bus spoliatos ac per diversa loca non semel ignominiose deductos carce·
ribus mancipari. Privilegium insuper quod beato Petro et successoribus
ejus in ipso tradidit Dominus Jhesus Christus, videlicet ε κ Quodcumque
ligaveris super terram erit ligatum et in celis, et quodcumque solveris super
terram erit solutum et in celis, »in quo utique auctoritas et potestas
Ecclesie Romane consistit, pro viribus diminuere vel ipsi Ecclesie aufferre
sattegit, scribens se prefati Gregorii sentenciam non vereri, latam ab eo
excommunicationem in ipsum non solum contemptis Ecclesie clavibus
non servando, verum etiam per se ac officiales suos et illam et alias ex·
communicationis vel interdicti sententias quas idem omnino contempsit,

