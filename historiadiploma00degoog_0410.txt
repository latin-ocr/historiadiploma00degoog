[Februario vel
marum}

394 FRIDERICI saeuum [Am. 1246:

raret quod papa de proposito suo apud vos nichil penitus obtineret. Super
quo universitatem vestram tanto liberius prosequimur gratiarum actioni·
bus quanto nobis gratius impensum per vos servitium reputamus. Non
vero (a) obmittemus quin fidei vestre constanciam fideliter fiducialiterque
requiramus ut nedum quod predicto pape adversario nostro, nunciis aut
legatis ipsius contra nos occulte vel publice faveatis, cum nobis potius toto
posse viriliter assistatis, [et] nullum omnimode nuntium [vos] in nostra dis-
pendia convertere cupientem aliquatenus admittatis; pro certo scituri quod
cum per eos inchoata est tante temeritatis audacia quod ad privationem
nostram velut cujuslibet sacerdotalis auctoritatis, officium sue jurisdictionis
extendunt, taliter assistente nobis et nostris auxiliis dextera Regis regum
que supra justitiam comitatur, istis principiis occurretur, dummodo se
nobis illorum potentia non opponat regum et principum , scilicet quos
communiter causa nostra contingit et quorum non minus vertitur inte·
resse quam nostrum, quod omnibus terre nobilibus causam justi timoris
in talibus nostra defensio non relinquet. Inviti tamen hec facimus Deo
teste, sed necessario provocati, velud qui peste multiplici christianitatem
nostris temporibus videmus astrictam, ad cujus auxilium totis intendere
viribus sperabamus. Requirat autem de manu ejus hec Dominus pro tanto
discrimine quod toti fere reipublice christiane minatur excidium et mate-
riam (b) subministrat. Ceterum devocionem vestram hortamur attente qua·
tinus in vestre [fidei] et devocionis constancia robur animorum assumen-
tes pariter et virtutem, sic contra nostros adversarios velitis nobis potenter
assistere quod ad omnia que vobis honoris et commodi cesserunt incre-
ment0, gaudeatis nos semper gratiosos et favorabiles invenire.

Fridericus , Romanorum imperator, civibus Spirensibus mandat
quod cum papa in Germaniam Ferrarensem electum contra se

(a) In cod. ut velud.
(b) In codice naturam.

