lrmtcr. 4.] HISTORIA nlpnoua'rch. 403

Ne fama preambula, que multorum variata relatibus, dum varias
invenit noviter voluntates, interdum enormiter a veritate discedit, audi-
tum vestrum forsan offenderet, amicorum corda turbaret , animos et
aures hostium demulceret3 ecce quod ipsam puram et nudam veritatem
eorum que nobis noviter contigerunt, vestre dilectioni presentibus se-
riatim et breviter denotamus. conspirantibus itaque in necem nostram
aliquibus excellentie nostre fidelibus, quinimo domesticis potius et

alumnis, videlicet Theobaldo F rancisco, Pandult'o de Fasanella, Guil- ¹

belmo de Sancto Severino et eorum complicibus, nobisque per aliquos
ex conjuratoribus factionis ipsorum conjuratione nefaria revelata, ex
ipsorum manibus vitam nostram innoxiam Dominus mirabiliter reserva-
vit. Sed cum nos tantum scelus sicut immeritum, sic incredibile primitus
haberemus, priusquam ad ulteriorem veritatis indaginem nostra sere·
nitas perveniret, subito Pandulfus de Fasanella et lacobus de Morra ex· θ
cogitate malitie principes , quos lesa conscientia stimulabat, una cum
aliis sociis et participibus perpetrandi facinoris in curia nostra presen-
tibus, se per fuge subsidium absentarunt. Theobaldus vero et Guilhelmus
predicti morantes in regno et ibidem mortis nostre nuncium tanquam
indubitabilem expectantes, ex insperato contrarium audienteS, metu
terribili, velut de celo fulminis ictu percussi, ad duo ex castris nostriS,
Capaccium videlicet et Scalam , sub fidelium babitu furtive subrepto,
proditorie confugerunt. Ubi priusquam se possent rerum et hominum
defensione munire, fuerunt prompta fide regnicolarum preoccupati fide-
lium et collectis undique viribus circumsepti. Nos etiam apud Grossetum
tunc temporis existentes, postquam persone nostre periculum caute pre-
vidimus, in hereditario regno nostro Sicilie, velut in pupilla oculorum
nostrorum, offendi nullatenus patientes , continuatis laboribus et dietis,
in regnum cum omni celeritate providimus procedendum. Post felicem
autem ingressum in regnum nostre maJ’estatiS, quam plures fideles nostri
regnicole qui ad proditorum nostrorum false suggestionis instantiam, per
mentite mortis nostre spem frivolam, conspiratoribus factionis adhese-
rant, postquam rem in contrarium sibi cessisse videntibus, veritatis ipsius
lumen emicuit, proditores eosdem, tanquam ipsorum nolentes commu-

