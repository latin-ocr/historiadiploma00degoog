406 rmnssluct seculum [An. lm.

nos in Lugdunensi concilio celebratum , in necem suam vel alicujus ex
fratribus consentire vellemus , quanquam nos fuerimus per nonnullos
nostre fidei zelatores multotiens requisiti; sed sola semper extitimus in-
juriarum nostrarum propulsatione contenti , nos juste defendere, non
ulcisci sufficiens reputantes. Pugnat enim pro nobis evidentissime Domi·
nus, qui nedum quod animam nostram innocentem de manibus inimi-
corum nostrorum eripiat, quinimo nocentium vires et corpora tradidit in
nostras, Nuper enim cardinale Raynerio, nostri nominis et honoris emulo,
instigante Iacobo de Morra proditore nostro, cum Perusinis et Assisina·
- tibus rebellibus nostris prope castrum Spelli ultima die proxime preterin'
mensis martii, ad damnificationem nostrorum fidelium procedente, Ma·
rinus de Ebulo fidelis noster, in ducatu Spoletano vicarius (a) generalis,
quorundam Theutonicorum qui sic instanter haberi poterant munitus
auxiliis, in· virtute nostri nominis et excellentie nostre nec non felici for-
tuna, hostes nostros viriliter ac potenter aggrediens, fide potius quam
multitudine preditus armatorum, devicit eosdem ε ita quod preter eos
qui fidelium nostrorum gladiis sunt perempti, ultra quinque millia (b) de
rebellibus ipsis per fideles nostros captos carcer noster includit. Nec
tamen bis terminis nostram et vestram claudi leticiam prospere fortune
felicitas et nostre justicie debitum permiserunt. Octavo namque decimo
die presentis mensis aprilis, civitas Capuacii, cujus versus terram munitio
circumcingebatur, celeriter et viriliter extitit expugnata per fideles nos·
tros regnicolaS, ad infidelium necem ob vindicandam non magis nostram
quam ipsorum native regionis inJuriam et gentis opprobrium, rabie qua·
dam furoris accensos. Quod factum est, ut sic prospere, sic undique
nostra potentia pertingat obsessos, quin potius carceratos detineat, ut
sola se valeant spontanea gladii morte subducere, vel excelse rupis ex
parte maritime precipitio liberare. Que vobis significamus ad gaudium,
quos probabiliter credimus, imo scimus, nobis in nostris adversitatibus
compati etin prosperitatibus successuum congaudere.

Date Salerni, [XJXV aprilis, 1111 indictione.

(a) In codiclb. capitaneus. ·
(b) In epist. Petr. de Vin„ decom millia ,· ap. Matt. Paris„ quinquo,- quod multo
verisimilius est.

