lunrcr. 4.] ’ HISTORIA DIPLOMATICA. 419

tum et per totam Maritimam vicario generali, licteras sigillo cereo prefati
domini Frederici munitas, in cujus sigillo erat forma aquile, recepimus in
hac forma:

· Fredericus de Antiochia domini imperatoris filius, sacri imperii in
Tuscia -et ab Amelia usque Cornetum et per totam Maritimam vicarius
generalis, nobili viro domino Thomae de Ophen imperiali capitaneo in co-
mitatu Aretii, Castelli, Senarum, ildebrandi et episcopatu Clusino, fideli
imperii, amico suo , salutem et amorem sincerum. Placuit serenissimo
patri nostro nobis scribere in hac forma ε Fridericus, Dei gratia‘ Romano-
rum imperator, etc„ dilecto filio suo Friderico de Antiochia, etc. Ex pe·
titione abbatis monasterii Sancti Salvatoris de Monte Amiato fidelis nostri
nostra serenitas intellexit quod cum ipse in terris ejusdem monasterii rec-
torem statuerit, prout permissum sibi asserit ex antiqua et optenta con·
suetudine monasterii supradicti et per privilegia ab antecessoribus nostris
felicis memorie ipsi concessa et a nostra celsitudine confirmata, officiales
curie nostre in jurisditione tua maliciose monasterium ipsum et abbatem
impetunt et molestant, nitentes eumdem in suum grave prejudicium amo-
vere. Volentes itaque ecclesiarum jura illibata servari, tue filiationi man·
damus quatenus si tibi constiterit de premissiS, dictum abbatem aut mo·
nasterium ab eisdem officialibus super predictis molestari indebite non
permittaS, ita ut justam non audiamus in hac parte querelam. Datum Cam-
pilie (l ) , XV madii, quarta indic-tione. Quare volentes predictum imperiale
mandatum exequi reverenter, mandamus vobis auctoritate imperiali qua
fungimur firmiter injungentes quatenus accepto et considerato diligenter
predictarum divalium litterarum tenore prefatum monasterium et abbatem
super premissis non permittatis 'ab aliquibus indebite molestari; manda-
tum imperiale et nostrum super hiis taliter impleturi quod justas non
audiamus inde querelas. Datum Malliani, primo decembris, quinte indic·
tionis.

Exemplate et publicate fuerunt predicte lictere mandato prefati domini

Thomae de Ophen capitanei per manus mei Vivaldi de Pontremulo pu-

(4) Forsitan compoti, juxta Beneventum, media via Aliflam inter et Aiianum.

