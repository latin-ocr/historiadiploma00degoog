472 nmmum ssscmtm [An. 1246.

videlicet edomanda protervitas , qni sicut a nobis fidei disparitate sunt
impares, sic devotionis integritate diversi , temerarie dudum Sicilie mon·
,tana conscenderant, et ibidem quantum poterant, licet parum potuerint,
nostre majestatis imperio repugnabant. Sed ut adversa nobis quelibet in
directa dirigantur et aspera in vias planas, Saracenos prefatos tanquam
timore nostre potentie perterritos, nec fortune Cesaree volentes ulterius,
quin potius non valentes obsistere, nuperrime noveris descendisse, solam
benignitatis auguste misericordiam imploranoes. Ex quo te ceterosque
fideles nostros spes pulchra confoveat, ut cum nihil nobis post terga re-
maneat quod causam in posterum dubietatis adducat, et quelibet sint
impedimenta sublata, que nostrum hucusque propositum retardabant, ad
nostrorum rebellium reliquias finaliter conterendas, tanquam liberiores
ad gratiam, potenter et viriliter exercere gladium intendamus.

gama Fridericus ‚ Romanorum imperator, scribit regi Franciae quod

amm] cum nuntii ipsius in communibus negotiis apud curiam Romanam
minime profecerint, communis injuria utrumque arctius con-
jungat ad temporalia jura acriter conservanda.

(Edlder. Mnrm et Dunmn, ampliss. collect.. t. 11, coll. 1143-1144, n·‘ lx.
Ibi vero correctius ex cod. Bibl- cesar. Paris„ sondt smine-Gamdn-flaiaffi

11⁰ 455, pars 1.)*

FridericuS, etc„ carissimo fratri suo Ludovico regi Francis salutem, etc.
Etsi causam vestram principaliter agitis cum honores et jura temporalium
principum cupitis immutilata servari, dum tamen in negociorum nostro·
rum speculo vos ipsi negotia vestra perspicitiS, tanto vobis regratiamur
alacrius quanto vos ampliori zelo diligere profectus nostros agnoscimus,
illud in nostris faciendo negotiis quod hactenus facere supersedistis in
vestris. Obligari verumtamen vobis non possumus arctius velut qui ex
antiquo familiaritatis jure et affinitatis nove funiculo· vobis adeo facti

