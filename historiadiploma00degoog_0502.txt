486 FRIDERICI suenum [Asta. 1247.

ipsorum necnon barones et dominos terrarum ac alios nobileS, potestates,
consules , rectores et consiliarios locorum ubi hujusmodi statuta vel
consuetudines edita fuerint vel servata, necnon et illos qui secundum ea
presumpserint judicare vel in publicam formam scribere judicata. Item
nuncies et nunciari facias predicta statuta nullius esse momenti et jura·
menta super eis observandis prestita prorsus illicita, et ideo illos qui
prestiterunt ad observacionem juramenti hujusmodi non teneri. Item
excommunices omnes illos qui societatem conjurationis hujusmodi intra·
verunt vel intrabunt, aut procuraverunt vel procurabunt aliorum ingres·
sum , nisi penitus resipiscant. Item excommunices omnes illos qui pro
hujusmodi statutis servandis centesimam reddituum suorum solvent vel
colligent aut recipient per se vel alium seu ad solvendum inducent alios
vel compellent vel ad id dederunt vel dabunt consilium, auxilium vel
juvamen. Item excommunices omnes illos qui occasione conjuracionis
hujusmodi prelatos impedient uti jurisdictione eoelesiastica in casibus de
quibus eis competit de jure vel consuetudine approbata. Item excom·
munices omnes illos qui impedient, turbabunt seu molestabunt agentes,
respondenteS, assistenteS, patrocinantes vel judicantes in foro ecclesias·
tico in casibus supradictis, necnon et illos qui eorum propinquos in per·
sonis vel rebus presument occasione hujusmodi molestare , nonobstan-
tibus aliquibus indulgentiis seu privilegiis quibuscumque personis ab
Apostolica Sede concessis ut in eos vel eorum terras excommunicationis
et interdicti sententie ferri non valeant absque ipsius Sedis licentia spe·
ciali. Quod si forsan inventi fuerint aliqui pertinaces, noverint quod
omni privilegio ab Apostolica Sede obtento et feodis si qua tenent ab
ecclesiis privabuntur, eorumque proles ad clericatum vel ecclesiasticum
beneficium seu dignitatem minime assumetur. Clerici quoque qui cum
predictis permanent, nisi incontinenti post publicatam monitionem tuam
ab eorum recedant obsequio et consilio , omnibus ecclesiasticis beneficiis
et etiam clericatus privilegio nudabuntur.
Datum Lugduni, 11 nonas januarii, pontificatus nostri, anno quarto.

