imm. 5.] n1s'romA mrtom‘rch. 505

Etsi utilium exigente qualitate causarum, quibus consuli aliter posse
non vidimus, dudum regnum nostrum Sicilie presentia nostra duxerit
repetendum, vobiscum semper corde remansimus; et si permittente na·
. tura fieri potuisset, majorem corporis nostri partem providissemus vobis-
cum presentialiter remansuram. Considerantes vero quod temeritas
superstitiosa rebellium, dum deliciose tantisper quieti nos deditos opinan-
tur, improvide sibi plenam vento gloriam ex absentia forsitan nostre
majestatis usurpat; pensantes etiam quod vestra et aliorum nostrorum
vota fidelium, dum presentiam nostram anhelantes esuriunt, de facili
possent assumere pro tam longa spei prorogatione rancorem , nos in par-
tem solite sollicitudinis reddendos elegimuS, et suavibus regni nostri
solatiis personam nostram providimus subtrahendam; sic facti noviter
in hujusmodi hostium detrimenta magnanimeS, ut nullis quasi preteritis
fatigati lab0ribuS, nullis effusis sumptibus fastiditi, nunc videamur ad
bella solito fortiores occurrere, nunc ad eroganda stipendia et premia lar-
gienda pro meritis satis consueto fecundius nostre munificentie gremium
aperire. Ecce igitur corpore sospites, corde fortes ‚ ad revisendas partes
ltalie potenter accingimur, thesauros undique de regni fertilitate conge-
rimuS, et nostre potentie brachium sic congregatis circumquaque presi-
diis roboramus, ut in proximo et victorioso nostre majestatis adventu,
spe diuturna fidelium respirante, conterantur medullitus corda rebellium,
qui nobis absentibus forsan inaniter gloriantur. Vos autem, viri fortes ,
quos velut in fidei soliditate firmatos , reddit quevis negociorum et tem-
porum qualitas in nostra devotione preclaroS, spem firmam fiduciamque
concipite, quod in supremum exterminium nostrorum rebellium, ad
partes ipsas in proximo potenter et magnifice veniemuS. Interim autem
sic in servitiis nostris persistite, sic ad contusionem hostium, sicut viros
decet industrios, vires vestras et animos exercete, quod inter alios fideles
nostros vos dignis extollere laudibus et specialibus prosequi premiis
merito valeamus,

VI. 6⁴

