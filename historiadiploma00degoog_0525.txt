‚ianm-s] msromA mrnouancA. 509

Innocentius episcopm, servus servorum Dei, nobili viro Pandulpho de
Phasanella Caputaquensis diocesis. Apostolice sedis providentia consueta
subditorum merita solertis deliberationis examine discutit, et que rationis
judicio potiora diffinit, premiorum remunerat retributione majorum, ube-
rioribus illa prosequendo favoribus et beneflciis plenioribus attollendo.
Hinc est quod cum tu illa erga Romanam Ecclesiam devotione ferveas
eamque circa ipsam studeas servare constantiam, ut inter alios ejus filios
fidelitatis titulo specialiter insignitus merearis ab ea multipliciter hono-
rari, nos hec non indigne pensantes et volentes tuis intendere comodis
tuique honoris augmentum sollicite procurare , tibi tuisque successoribus ’
castrum Gitonis Salernitane diocesis cum dominio, jnribus, honoribus,
omnibusque aliis pertinentiis suis, presertim acurn regnum Sicilie rege
nunc careat et nobilis vir Oddo de Laviano renuntiavit ob hoc omni juri
quod in castro eodem habebat, in feudum de gratia concedimus speciali,
dummodo ad alium in devotione ipsius Ecclesie persistentem non perti-
neat dictum castrum. Volumus autem ut postquam corporalem ejusdem
castri possessionem habueris , tam tu quam iidem successores pro castro
ipso homagium et juramentum fidelitatis et alia Ecclesie prefate seu regi
qui per eam pro.tempore fuerit in regno predicto, prestare teneamini, que
alii vassan ejusdem regni pro castris seu feudis que obtinent sibi exhi-
bere tenentur. Nulli ergo omnino hominum liceat hanc paginam nostre
concessionis infringere vel ei ausu temerario contraire. Si quis autem, etc,

Datum Lugduni, 11 idus martii, anno IV.

Cum notis chronologicis eisdem nobili viro Giliberto et germanis Pan·-
dulfi de Phasanella concedit alia castra. n ,

Item Guillelmo dicto Francisco concedit in feudum civitatem Sarnensem.

Item Riccardo dicto Francisco concedit castrum de Petris Formentis.

Item Oddoni de laviano concedit civitatem Consanam et civitatem Sta·
hiensem.

Innocentius papa Mediolanensibus scribit contra Fridericum , [mo-1

