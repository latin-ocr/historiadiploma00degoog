lnmcr. 5.] HISTORIA DIPLOMATICA. 511

vit, sed ad Deum solum intencionem habuit, huncque sibi constituit in
hujusmodi negotio adjutorem. Licet igitur aliqui principes quorum suffra· ”
gium ipsi prodesset Ecclesie, morte tollantur, non tamen ejus vacillat con-
stantia nec sua propter hoc fortitudo torpescit. Nunquam enim illius des-
tituetur juvamine qui salus omnium est et vita, cuique subsunt singule
potestates. Porro sicut Domino placuit, obiit clare memorie Henricus rex
Romanorum illustris (l ). Obiit quidem mundo, sed ut speramus firmiter
vivit De0, pro cujus amore ipsius Ecclesie suscepit negotium et laudabili-
ter eo adjuvante promovit. Grave quippe eidem dispendium intulit mors
illius, Multiplicis profecto doloris est causa Christi fidelibus ejus casus.
sed non ob hoc eorum debent corda prosterni, quinimo firma consistere,
non vires lentescere sed vigere, maxime cum omnes de Alamannia prin·
cipes qui regi eidem adheserant et sibi dum viveret intendebant, in Eccle-
sie devotione stabiliter perseverent, ibique prefatum negotium successi-
bus proficiat prosperis et continuum recipiat incrementum. Et ecce nos
dilectum [fratrem] nostrum Petrum sancti Georgii ad Velum Aureum dia·
conum cardinalem , virum utique scientia meritum, morum honestate
decorum etin consiliis circumspectum , illuc propter hoc commisso sibi
plene legacionis officio destinamus (2), confidentes in eo qui sperantes in
se non deserit, sed super eis adest propitiuS, quod dicto negotio de per-
sona ydonea que tanto congruat oneri celeriter providebit. Universitatem
itaque vestram monemus, rogamus et hortamur attente per apostolica
vobis scripta mandantes quatenus fidei et Ecclesie totiusque christiane
religionis causam, nulla ex predicti regis morte depressione remissi, viri·
libus animis prosequenteS, contra memoratum Fredericum ejusque fauto-
res de celesti et Apostolice Sedis confisi adjutorio exsurgatis continuo
fortiores. Vobis enim et aliis de Lombardia devotis Ecclesie festinum et
efficax subsidium non deerit, cum super eo vigiletur sollicite ac ut cele·

(⁴) Vivere desiit septimo et decimo die februarii hujus anni ⁴247, in castro wurtburgensi,
morbo sublatus cui dyssenteria nomen est.

(2) Litterae legationis cardinalis de Sancto Georgio datae fuerant Lugduni, idibus martii,
anno 1v (⁴5 martii ⁴247), ut nos monet index epistolarum Innocentii quarti.

